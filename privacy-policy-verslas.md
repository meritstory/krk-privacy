**KAUNO RAJONO SAVIVALDYBĖS ADMINISTRACIJOS MOBILIOSIOS PROGRAMĖLĖS „KAUNO RAJONO VERSLAS“ PRIVATUMO POLITIKA**

**I SKYRIUS**

**BENDROSIOS NUOSTATOS**

1. Kauno rajono savivaldybės administracijos mobiliosios programėlės „Kauno Rajono Verslas“ (toliau – „Mobilioji programėlė“) privatumo politika (toliau – „Privatumo politika“) reglamentuoja pagrindinius Mobiliosios programėlės naudotojų asmens duomenų rinkimo, tvarkymo bei saugojimo principus bei tvarką.
2. Kauno rajono savivaldybės administracija (toliau – Administracija), juridinio asmens kodas 188756386, buveinės adresas Savanorių pr. 371, Kaunas, yra tvarkomų asmens duomenų valdytojas, kuris užtikrina, kad asmens duomenys administracijoje, naudotojams naudojantis Mobiliąja programėle, būtų tvarkomi laikantis duomenų valdytojams taikomų asmens duomenų apsaugos reikalavimų.
3. Asmens duomenis Administracija tvarko vadovaudamasi 2016 m. balandžio 27 d. Europos Parlamento ir Tarybos reglamento (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB, Lietuvos Respublikos asmens duomenų teisinės apsaugos įstatymo ir kitų teisės aktų, reglamentuojančių asmens duomenų apsaugą, nuostatomis.
4. Administracija organizacinėmis ir techninėmis priemonėmis užtikrina, kad asmens duomenų apsaugos lygis atitiktų teisės aktų nustatytus reikalavimus ir Naudotojo pateikti asmens duomenys būtų apsaugoti nuo bet kokių neteisėtų veiksmų: neteisėto asmens duomenų pakeitimo, atskleidimo ar sunaikinimo, asmens tapatybės vagysčių ir sukčiavimo.
5. Pagrindinės Privatumo politikoje vartojamos sąvokos:
    1. Asmens duomenys – bet kuri informacija, susijusi su fiziniu asmeniu, kurio tapatybė yra žinoma arba gali būti tiesiogiai arba netiesiogiai nustatyta pasinaudojant asmens duomenimis, tokiais kaip vardas, pavardė, asmens kodas, adresas, elektroninio pašto adresas, buvimo vietos duomenys, interneto identifikatorius ir kt.
    2. Duomenų subjektas – darbuotojai, interesantai ir kiti fiziniai asmenys, kurių duomenis tvarko Administracija;
    3. Duomenų tvarkymas – bet kokia automatizuotomis arba neautomatizuotomis priemonėmis su asmens duomenimis ar asmens duomenų rinkiniais atliekama operacija ar operacijų seka, kaip rinkimas, įrašymas, rūšiavimas, sisteminimas, saugojimas, adaptavimas ar keitimas, išgava, susipažinimas, naudojimas, atskleidimas persiunčiant, platinant ar kitu būdu sudarant galimybę jais naudotis, taip pat sugretinimas ar sujungimas su kitais duomenimis, apribojimas, ištrynimas arba sunaikinimas.

**II SKYRIUS**

**ASMENS DUOMENŲ TVARKYMO TIKSLAI**

1. Asmens duomenys, susiję su Mobiliosios programėlės naudojimu, tvarkomi tik gavus duomenų subjekto sutikimą, jį pateikiant registracijos Mobiliojoje programėlėje metu, siekiant apsaugoti asmens interesus ir vykdant Kauno rajono savivaldybės administracijai pavestas funkcijas.

**III SKYRIUS**

**TVARKOMI ASMENS DUOMENYS**

1. Mobiliosios programėlės duomenų bazėje tvarkomi šie pagrindiniai asmens duomenys:
    1. vardas ir pavardė;
    2. asmens kodas (jeigu Naudotojas atlieka atpažinimą per Elektroninius valdžios vartus);
    3. gimimo metai;
    4. gyvenamoji vieta (adresas);
    5. elektroninio pašto adresas;
    6. telefono ryšio numeris;
    7. vietos nustatymo duomenys;
    8. IP adresas.
2. Mobiliosios programėlės duomenų bazėje tvarkomi kiti Naudotojo duomenys:
    1. įrenginio ID, modelis ir operacinė sistema;
    2. atsiųsti įvertinimai dėl Mobiliosios programėlės funkcionalumo.
3. Mobiliojoje programėlėje tvarkomų duomenų tikslas, pagrindas ir saugojimo laikotarpis:

| **Duomenų tvarkymo tikslas** | **Teisinis pagrindas** | **Duomenys** | **Saugojimo laikotarpis** |
| --- | --- | --- | --- |
| Mobiliosios programėlės naudotojo paskyros sukūrimas ir administravimas | Sutikimas | Mobiliosios programėlės naudotojo: vardas, elektroninio pašto adresas, telefono numeris | 2 metai arba naudotojui pašalinus paskyrą |
| Tiesioginė rinkodara | Sutikimas | Tiesioginės rinkodaros sutikimą davusio asmens: vardas, elektroninio pašto adresas, telefono numeris, gimimo data | 2 metai |
| Techninių gedimų, dėl kurių netinkamai suteikiamos Mobilios programėlės paslaugos šalinimas | Teisėtas interesas (Naudotojų poreikiams geriau pritaikyti Mobilios programėlės funkcionalumus ir taisyti technines klaidas) | Mobiliosios programėlės naudotojo: Vardas, pavardė, telefono numeris, elektroninio pašto adresas, IP adresas, įrenginio ID; įrenginio modelis; naudojama operacinė sistema ir jos versija; Mobiliosios programėlės versija bei Mobiliojoje programėlėje atliekami veiksmai | 2 metai |
| Paslaugų kokybės gerinimas | Sutikimas | Mobiliosios programėlės atsiliepimo formoje pateikti duomenys | 2 metai |
| Mobiliosios programėlės vystymas | Teisėtas interesas (Naudotojų poreikiams geriau pritaikyti Mobilios programėlės funkcionalumus ir taisyti technines klaidas) | Mobiliosios programėlės naudotojo: Įrenginio, kuriame naudojama Mobilioji programėlė IP adresas, įrenginio ID; įrenginio modelis; naudojama operacinė sistema ir jos versija; Mobiliosios programėlės versija bei Mobiliojoje programėlėje atliekami veiksmai | Techniniai įrašai (angl. _logs_) tiesiogiai nesusieti su konkrečiu naudotoju toliau saugomi 3 mėnesius |
| Apgaulės bei nusikaltimų prevencija | Teisėtas interesas (užkirsti kelią neteisėtoms veikoms) | Visi 7 punkte nurodyti duomenys | Tvarkomi tik gavus skundą, įgaliotos institucijos prašymą ar įtariant neteisėtą veiką,  saugoma pagal tokiems tyrimams teisės aktuose numatytus terminus, bet ne ilgiau nei teisės aktuose numatytą ieškinio senaties terminą |

**IV SKYRIUS**

**SLAPUKŲ NAUDOJIMAS**

1. Mobiliosios programėlės svetainėje (toliau – Svetainė) pateikiama pritaikyta informacija ir funkcijos. Tam reikalingi slapukai (angl. cookies) – maži tekstiniai dokumentai, turintys unikalius identifikacijos numerius, kurie yra perduodami iš svetainės į duomenų subjekto kompiuterį (įrenginį). Pagal slapukus Svetainė atpažįsta duomenų subjekto įrenginį (pvz., naudotojui kitą kartą apsilankius šioje Svetainėje). Slapukai gali būti naudojami siekiant fiksuoti Svetainės lankytojo veiksmus, elgesį, įpročius internete ir taip sukurti jo profilį bei gerinti lankytojo patirtį Svetainėje.

**V SKYRIUS**

**ASMENS DUOMENŲ PERDAVIMAS TREČIOSIOMS ŠALIMS**

1. Naudotojų asmens duomenų Administracija neteikia tretiesiems asmenims, išskyrus šiuos atvejus:
    1. asmens duomenis teikti tretiesiems asmenims įpareigoja įstatymai ir kiti teisės aktai;
    2. teisėsaugos institucijos pateikia prašymą teisės aktų nustatyta tvarka.
2. Administracija turi teisę pasitelkti duomenų tvarkytojus, kurie tvarko Mobiliosios programėlės lankytojų asmens duomenis (pvz., informacinių technologijų, duomenų saugojimo, telekomunikacijų ir kitų paslaugų teikėjus), tačiau jie neturi teisės Administracijos Mobiliosios programėlės surinktų asmens duomenų naudoti kitais, nei paslaugų teikimo Administracijai, tikslais.
3. Administracija naudotojų asmens duomenų neperduoda į trečiąsias valstybes ar tarptautines organizacijas, t. y. už Europos Sąjungos ribų, išskyrus atvejus, kai tai įpareigoja atlikti teisės aktai ar teismai.

**VI SKYRIUS**

**ASMENS DUOMENŲ SAUGOJIMAS**

1. Tvarkydama naudotojų asmens duomenis Administracija įgyvendina reikiamas organizacines ir technines asmens duomenų saugumo priemones siekiant apsaugoti naudotojų asmens duomenis nuo atsitiktinio ar neteisėto atskleidimo ar kitokio neteisėto tvarkymo. Naudotojo asmens duomenys ir kita informacija, pateikta registracijos  metu, saugomi  duomenų bazėje iki  pašalinimo, bet ne ilgiau nei numatyta Privatumo politikos 9 punkte.

**VII SKYRIUS**

**DUOMENŲ SUBJEKTŲ TEISIŲ ĮGYVENDINIMAS**

1. Teisės aktų nustatyta tvarka naudotojai, kaip duomenų subjektas, turite teisę:
    1. susipažinti su savo asmens duomenimis;
    2. prašyti ištaisyti ar papildyti neteisingus ir netikslius asmens duomenis;
    3. prašyti apriboti asmens duomenų tvarkymą;
    4. prašyti perkelti naudotojų pateiktus asmens duomenis kitam duomenų valdytojui;
    5. prašyti ištrinti duomenis;
    6. nesutikti su naudotojų asmens duomenų tvarkymu (tokiu atveju naudotojas gali netekti galimybės naudotis mūsų svetainės turiniu);
    7. pateikti skundą apie pažeidimą dėl asmens duomenų tvarkymo Administracijai arba priežiūros funkcijas vykdančiai institucijai.
2. Prašymus ar klausimus, susijusius su Mobiliosios programėlės naudotojų asmens duomenų tvarkymu Administracijai galima pateikti adresu Savanorių pr. 371, Kaunas arba el. paštu: [info@krs.lt](mailto:info@krs.lt).

**VIII SKYRIUS**

**NUORODOS Į KITUS TINKLALAPIUS**

1. Mobiliojoje programėlėje gali būti pateikiamos nuorodos į kitus tinklalapius ar mobiliąsias programas, įskaitant trečiųjų šalių valdomus tinklalapius ir mobiliąsias programas, kuriems nėra taikoma ši Privatumo politika ir juose taikomos privatumo nuostatos gali skirtis. Naudotojai peržvelgia kiekvieno tokio tinklalapio, mobiliųjų programų privatumo politiką prieš pateikiant bet kokią asmenį identifikuojančią informaciją.

**IX SKYRIUS**

**BAIGIAMOSIOS NUOSTATOS**

1. Privatumo politika gali būti keičiama ar pripažįstama netekusia galios Administracijos direktoriaus įsakymu.
2. Kita informacija apie Administracijos atliekamą asmens duomenų tvarkymą skelbiama interneto svetainės skyriuje „Asmens duomenų apsauga“.
3. Su privatumo politika susijusiais klausimais Mobiliosios programėlės lankytojas gali kreiptis į Administracijos duomenų apsaugos pareigūną, kurio kontaktinė informacija yra paskelbta svetainės skiltyje „Asmens duomenų apsauga“.

\_**\_**\_**\_**\_**\_**\_**\_**\___
